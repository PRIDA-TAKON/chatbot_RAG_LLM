[
    "คำถาม: สวัสดีค่ะ  อยากจะปรึกษาค่ะในช่วง2-3วันที่ผ่านมามีความรู้สึกดาวน์มากๆ รู้สึกเบื่อ ไม่อยากทำอะไร ไม่อยากเจอใคร ใครพูดอะไรก็หงุดหงิดไปหมด บางครั้งอยู่ดีๆก็รู้สึกแย่จนร้องไห้ก็มี นอนไม่หลับด้วยค่ะ  กว่าจะหลับใช้เวลานานมาก  มาวันนี้ไม่รู้สึกดาวน์แล้วค่ะ  แต่มันเหนื่อย เพลีย  รู้สึกอยากนอนตลอดเวลา  นี่ไม่ใช่ครั้งแรกที่เป็นค่ะ  เป็นทุกครั้งที่เครียดมากๆ หรือมีความรู้สึกแย่ๆเข้ามา  กว่าจะหายต้องใช้เวลาเป็นอาทิตย์เลยค่ะ มันเป็นเพระเครียดมากจนเกินไปหรือเพราะอะไรคะ  แล้วควรไปพบแพทย์เพื่อรับการรักษาดีไหมคะ\n\nคำตอบ: สวัสดีครับ\nอาการของคนไข้ มีโอกาสเสี่ยงต่อภาวะซึมเศร้าครับ อาการต่างๆเกิดขึ้นจากความผิดปกติของสารสื่อประสาทในสมอง การรักษาหลักจะเป็นการทานยา ร่วมกับการทำจิดจิตบำบัดโดยจิตแพทย์หรือนักจิตบำบัดครับ เบื้องต้นหมอแนะนำให้ไปปรึกษาจิตแพทย์ที่โรงพยาบาลตามสิทธิรักษา หรือสามารถดูบริการปรึกษานักจิตบำบัด หรือพบจิตแพทย์ออนไลน์ได้ที่ลิ้งค์นี้ครับ\nhttps://bit.ly/mental-health-agnos",
    "URL: https://www.agnoshealth.com/forums/%E0%B9%80%E0%B8%AA%E0%B8%B5%E0%B9%88%E0%B8%A2%E0%B8%87%E0%B8%95%E0%B9%88%E0%B8%AD%E0%B9%82%E0%B8%A3%E0%B8%84%E0%B8%8B%E0%B8%B6%E0%B8%A1%E0%B9%80%E0%B8%A8%E0%B8%A3%E0%B9%89%E0%B8%B2/2675",
    "คำถาม: สวัสดีครับคือว่าผมมีอาการนี้มาได้ปีสองปีแล้วครับ เคยรับการรักษาแล้วเหมือนได้ทานยาระงับการบีบตัวกระเพาะปัสสาวะอยู่ช่วงนึง แต่ไม่รู้สึกว่าดีขึ้นแล้วก็ไม่ได้ไปรับการรักษาอีกเลยจนมันชินไปเอง ปวดปัสสาวะบ่อยๆ แต่จำนวนไม่เยอะ แต่เหมือนตอนนี้เข้าห้องน้ำบ่อยๆ จะเป็นปัญหามากขึ้นแล้วกลัวว่าจะเป็นกรวยไตอักเสบหรือป่าว เลยอยากถามว่าถ้าจะรักษาตอนนี้ทันไหมครับ\n\nคำตอบ: สวัสดีครับ โดยปกติแล้วอาการปัสสาวะแสบขัดในผู้ชายอายุน้อย มักสัมพันธ์กับการติดเชื้อทางเดินปัสสาวะจากการทำงานของกระเพาะปัสสาวะผิดปกติ การมีนิ่วในทางเดินปัสสาวะ โครงสร้างท่อปัสสาวะผิดปกติ หรือการติดเชื้อทางเพศสัมพันธ์ก็ได้ครับ ซึ่งการรักษาในแต่ละสาเหตุจะแตกต่างกันโดยสิ้นเชิง ดังนั้นหมอแนะนำให้ไปตรวจรักษากับแพทย์เฉพาะทางศัลยศาสตร์ทางเดินปัสสาวะ เพื่อหาสาเหตุที่ถูกต้องและให้การรักษาต่อไปครับ\nคนไข้สามารถค้นหาแพทย์เฉพาะทางที่ต้องการและทำนัดหมายได้ทางเว็บไซต์ของเราที่ลิ้งค์นี้ \nhttps://bit.ly/doctor-refer-agnos",
    "URL: https://www.agnoshealth.com/forums/%E0%B8%81%E0%B8%A3%E0%B8%B0%E0%B9%80%E0%B8%9E%E0%B8%B2%E0%B8%B0%E0%B8%9B%E0%B8%B1%E0%B8%AA%E0%B8%AA%E0%B8%B2%E0%B8%A7%E0%B8%B0%E0%B8%AD%E0%B8%B1%E0%B8%81%E0%B9%80%E0%B8%AA%E0%B8%9A/2674",
    "คำถาม: สวัสดีฮะ เอ่อ..พูดไงดี555พอดีผมมีตุ่มอะไรก้อไม่รู้ที่องคชาตอะครับตุ่มมันเป็นสีเดียวกับสีผิวเราเลย มันอาจะแตกต่างนิดหน่อยตอนโดนแสงแต่ก็ไม่ได้อะไรมาก  เหมือนมันเหมือนมันอยู่ใต้ผิวหนัง555 ไม่คัน/เจ็บเลยด้วย ตอนลูบ ๆ มันไม่ค่อยนิ่มเท่าไหร่ ลองบีบเล่น ๆ ก็ไม่แตกฮะคือส่วนตัวเดาว่าเป็นตุ่มไขมันอะไรทำนองนี้มากกว่าไม่คิดว่าเป็นโรคอะไรเพราะก็ไม่เคยมีเซ๊กส์อะครับ อยู่มาสักพักแล้วด้วย;--;\n\nคำตอบ: สวัสดีครับ\nลักษณะตุ่มที่คนไข้แจ้ง น่าจะเป็นตุ่มนูนที่อวัยวะเพศที่เรียกว่า Pearly Penile Papule หรือ PPP ครับ เป็นผื่นที่พบได้เป็นปกติตามธรรมชาติ ไม่ได้เกิดจากโรคติดต่อ  หรือเป็นอาการเริ่มต้นของโรคมะเร็งแต่อย่างใด ไม่ต้องทำการรักษาอะไรเพิ่มเติมครับ หมอแนะนำให้คนไข้ลองไป search ดูรูปในอินเตอร์เน็ตก็ได้ครับ หากหน้าตาเหมือนๆกันก็ไม่ต้องทำอะไร แต่ถ้าผื่นเป็นมากขึ้น โตขึ้น มีอาการเจ็บ หรือมีความผิดปกติอื่นๆ หมอแนะนำให้ไปปรึกษาแพทย์ที่โรงพยาบาล หรือแพทย์เฉพาะทางทางเดินปัสสาวะเพิ่มเติมครับ",
    "URL: https://www.agnoshealth.com/forums/%E0%B9%81%E0%B8%9C%E0%B8%A5%E0%B8%A3%E0%B8%B4%E0%B8%A1%E0%B8%AD%E0%B9%88%E0%B8%AD%E0%B8%99/1915",
    "คำถาม: มีเสียงวิ้งๆในหูข้างซ้ายข้างเดียว เป็นมาประมาณ4-5วันก่อนมีอาการ คือไม่สบายไอจามสั่งน้ำมูกเเรงมาก ไปตรวจในหูมาแล้วหูไม่มีการอักเสบ แต่เป็นปัญหากับชีวิตประจำวันเพราะมีเสียงกล้องอยู่ในหูในหัวตลอดยิ่งอยู่ที่เงียบๆยิ่งได้ยินชัดมากๆ เวลาจะนอนต้องเปิดเพลงถึงจะนอนหลับ เครียดมากค่ะตอนนี้ลำคารเสียงในหูมากๆไม่รู้จะทำยังไงแล้วค่ะ\n\nคำตอบ: เป็นอาการเฉพาะของแพทย์เฉพาะทางด้านหู คอ จมูกครับ\n\nถ้าอาการยังไม่ดีขึ้นเลย ควรไปพบแพทย์เฉพาะทางเพิ่มเติมครับ เพื่อหาสาเหตุและแก้ปัญหาให้ตรงจุดครับ\n\nURL: https://www.agnoshealth.com/forums/%E0%B8%99%E0%B9%89%E0%B8%B3%E0%B9%83%E0%B8%99%E0%B8%AB%E0%B8%B9%E0%B9%84%E0%B8%A1%E0%B9%88%E0%B9%80%E0%B8%97%E0%B9%88%E0%B8%B2%E0%B8%81%E0%B8%B1%E0%B8%99/62",
    "คำถาม: สวัสดีค่ะ หนูมีอาการเจ็บแน่นหน้าอกเหมือนมีอะไรมาบีบมาทับหน้าอกซ้ายเป็นไม่เก็น15นาที เป็นๆหายๆ แล้วก็หายใจหอบเหนื่อยค่ะ บางทีก็รู้สึกร้าวไปที่แขนซ้าย เพลียๆหมดแรง  ท้องช่วงบนก็บวมๆรู้สึกอึดอัดแปลกๆ\n\nคำตอบ: สวัสดีครับ จากอาการที่บอกมาอย่างเดียว ยังบอกยากว่ามีสาเหตุจากอะไรนะครับ แต่แนะนำว่าถ้ามีอาการอีกครั้งอาจลองทานยาแก้ปวดและพักก่อน แล้วถ้าไม่ดีขึ้นหรือมีอาการเป็นรุนแรงมากขึ้น หรือเป็นบ่อยอาจจะต้องไปตรวจเพิ่มที่รพครับ เพราะอาจจะต้องตรวจร่างกายเพิ่มเติมหรือเอกซเรย์ปอดเพิ่มเติมครับ\n\nURL: https://www.agnoshealth.com/forums/%E0%B9%80%E0%B8%A2%E0%B8%B7%E0%B9%88%E0%B8%AD%E0%B8%AB%E0%B8%B8%E0%B9%89%E0%B8%A1%E0%B8%AB%E0%B8%B1%E0%B8%A7%E0%B9%83%E0%B8%88%E0%B8%AD%E0%B8%B1%E0%B8%81%E0%B9%80%E0%B8%AA%E0%B8%9A/14",
    "คำถาม: เวลาหลังอาบน้ำทุกครั้ง(ยกเว้นอาบน้ำจากเครื่องทำน้ำอุ่น)จะมีอาการคันและมีผื่นขึ้นบริเวณทั่วขา และก้น ควรทำยังไงดี\n\nคำตอบ: ผื่นคันอาจเกิดจากน้ำที่อาบไม่สะอาด หรือผิวที่แห้งระคายเคืองง่ายจากการอาบน้ำอุ่นบ่อยก็ได้ แนะนำทานยาแก้แพ้ร่วมกับทาโลชั่นเพื่อเพิ่มความชุ่มชื้นแก่ผิวลดการระคายเคือง และอาจพิจารณาตรวจเช็คสภาพน้ำประปาที่ใช้ว่ามีสิ่งปนเปื้อนตกค้างหรือไม่ครับ\n\nURL: https://www.agnoshealth.com/forums/%E0%B8%9C%E0%B8%B7%E0%B9%88%E0%B8%99%E0%B8%95%E0%B8%B2%E0%B8%A1%E0%B8%A3%E0%B9%88%E0%B8%B2%E0%B8%87%E0%B8%81%E0%B8%B2%E0%B8%A2/6",
    "คำถาม: ลื่นแล้วท้องไปชนอ่างและมีน้ำใสๆปนเลือดออกจากสะดือ และบวมแดง เจ็บ ไม่มีแผล ควรรักษายังไงครับ พึ่งมี น้ำใสๆปนเลือดเมื่อวาน และอีก3-4วันก่อนมี อาการบวมแดงเจ็บที่สะดือ\n\nคำตอบ: สวัสดีครับ จากอาการและประวัติที่แจ้งมาเบื้องต้นอาจเกิดจากสะดืออักเสบติดเชื้อได้ครับ หมอแนะนำให้ทานยาฆ่าเชื้อ เช่น co-amoxiclav นาน 5 วัน หากอาการยังไม่ดีขึ้น แนะนำให้ไปตรวจเพิ่มเติมที่โรงพยาบาลหรือคลินิกต่อไปครับ\n\nURL: https://www.agnoshealth.com/forums/%E0%B8%95%E0%B8%B4%E0%B8%94%E0%B9%80%E0%B8%8A%E0%B8%B7%E0%B9%89%E0%B8%AD%E0%B8%8A%E0%B8%B1%E0%B9%89%E0%B8%99%E0%B9%83%E0%B8%95%E0%B9%89%E0%B8%9C%E0%B8%B4%E0%B8%A7%E0%B8%AB%E0%B8%99%E0%B8%B1%E0%B8%87/2644",
    "คำถาม: คือมีอะไรกับแฟน วันที่20 ใส่ถุงยางไม่รั่วไม่หลุด\nพอผมใกล้จะเสร็จ ผมก็รีบเอาอวัยวะเพศออกมาเสร็จนอกตัวของแฟนครับ แต่ยังใส่ถุงอยู่\n แล้วแฟนผมกลัวเลยกินยาคุมฉุกเฉินไปด้วย\nแล้ววันที่27 มีเลือด คล้ายประจำเดือนมา3วัน\nปกติแฟนผมประจำเดือนมา2-6 แต่ไม่มา\nแล้วตอนนี้มี\nปวดท้องน้อยใต้สะดือมาเป็นอาทิตย์แล้ว(ปวดช่วงหัวหน่าวมากกว่า)\nแล้วมีอาการคัดเต้า\nมีอาการท้องอืด หลังกินข้าวด้วยครับ\nมีโอกาสท้องมั้ยครับ กังวลมาก",
    "คำตอบ: สวัสดีครับ\nจากข้อมูลประวัติที่แจ้ง การมีเลือดออกช่องคลอดผิดปกติ ประจำเดือนเลื่อน คลื่นไส้อาเจียน คัดเต้านม ล้วนเป็นอาการข้างเคียงจากการทานยาคุมฉุกเฉินได้ทั้งหมดครับ แต่โดยปกติอาการจะเกิดขึ้นช่วง 2-3 วันหลังทานยา แต่หากอาการยังคงอยู่นานกว่านั้น หมอแนะนำให้ไปปรึกษาสูตินรีแพทย์เพื่อตรวจเพิ่มเติมครับ ส่วนเรื่องโอกาสการตั้งครรภ์ หากใช้ถุงยางอนามัยตลอด ไม่รั่วไม่หลุด ร่วมกับทานยาคุมกำเนิดฉุกเฉินด้วยแล้ว โอกาสการตั้งครรภ์จากการมีเพศสัมพันธ์รอบนี้จะต่ำมากครับ อย่างไรก็ตามหากไม่มั่นใจสามารถหาซื้อที่ตรวจการตั้งครรภ์ได้จากร้านขายยาทั่วไป หรือไปตรวจที่คลินิกหรือโรงพยาบาลเพื่อความมั่นใจก็ได้ครับ\nคนไข้สามารถค้นหาแพทย์เฉพาะทางที่ต้องการและทำนัดหมายได้ทางเว็บไซต์ของเราที่ลิ้งค์นี้ \nhttps://bit.ly/3usT7yZ\n\nURL: https://www.agnoshealth.com/forums/%E0%B8%9B%E0%B8%A7%E0%B8%94%E0%B8%97%E0%B9%89%E0%B8%AD%E0%B8%87%E0%B8%9B%E0%B8%A3%E0%B8%B0%E0%B8%88%E0%B8%B3%E0%B9%80%E0%B8%94%E0%B8%B7%E0%B8%AD%E0%B8%99/1916"
]